---
layout: post
title: Karwieńskie Błoto Drugie 13.08.2017
date: 2017-08-13
---

## Kryptonim **"dorsz"**  

Jak zaplanowane tak zrobione. W składzie trzech dusz tzn. Majka, Michał i ja, bo Sylwek imprezował, a Jacek się wspinał.  
W sobotę na 14-tą byliśmy w Dobrzyniu. Po drodze lało, ale tuż przed Płockiem wypogodziło się. 
Na miejscu mizeria, ale prognoza przewidywała, że trochę powieje potem. I rzeczywiście trochę powiało z W.
Nawet dość równo. Majeczka na 5,0 a my na 5,7. Około 17-ej skończyliśmy, sprawdziliśmy prognozę i w drogę gdzieś nad morze.  
Obiecująco niedziela miała wyglądać w: Karwia,Lubiatowo,Rowy,Ustka. Aby tylko zajechać blisko morza,
a rano po aktualizacji zdecydujemy gdzie konkretnie polecimy.
Mieliśmy namioty, ale jadąc próbowaliśmy zarezerwować jakieś lepsze spanie. Niestety bez powodzenia.
Tak się składało, że na polu namiotowym w Białogórze (między Karwią a Lubiatowem) rezydował mój kolega z rodzinką,
więc postanowiliśmy im zrobić "kontrol". Trochę po 22-ej byliśmy na miejscu. Mały kieliszeczek z gospodarzami i spanko.
Rano po aktualizacji trudne decyzje do podjęcia były, ale wszystkie aktywa postawiliśmy na drugą górkę od 13-14-ej
w pobliskim Karwieńskim Błocie Drugim, które przywitało nas pięknym słońcem. Na spocie na piachu leżały już 2 czyjeś deski.
Wiatr z czystego W (idealny) powoli nabierał mocy, więc nie czekając dłużej Michał 5,0, ja 5,2 i na wodę.
Majeczka w tym czasie ruszyła na spacer dziką plażą do Dębek. Szacun, bo to w obie strony dobra dycha, z czego połowa pod wiatr!
My zaś popływaliśmy bardzo fajnie i bez złych przygód. Dojechało jeszcze kilku osobników i było miło co widać na fotkach.
Michał kolejny raz potwierdził, że nie na darmo zasłużył na ksywki: Pniak, Kafar, Lewar, Imadło, Molibden itp.
Przez dobre 3h nie schodził na brzeg, co przy sesjach bałtyckich jest prawdziwym wyczynem.
To jego pierwsze pływanie w urokliwym KB2 więc gratulacje. Wiatr i fale tego dnia były szyte akurat jak na naszą miarę.
Stresu żadnego, bo zabić nie chciało, ale jednocześnie falki nawet nawet czego fotki oczywiście nie oddają.
Po ostatnich przygodach i wtopach potrzebna nam była taka sesja. Droga powrotna autostradą przebiegła bez większych trudności.
Od węzła Włocławek pojechaliśmy boczkiem przez Modzerowo, żeby uniknąć Strykowa i dojazdu gawiedzi z Poznania/Wrocławia/Łodzi czy Niemiec.  
Podsumowując warto było i to bardzo.  

[![Fotki tu:](https://raw.githubusercontent.com/naspocie/blog/master/images/2017-08-13-Karwia/DSCN1023.JPG)](https://goo.gl/photos/TW4w7NW8Q6yd5nyf7)

DarekF

Od siebie dodałbym tylko, że:  
* To był baaardzo udany weekend z przystawką w Dobrzynku i daniem głównym w KB2.
* Kolega Darka z rodzinką jest równie sympatycznie podkręcony jak kolega Darek.
* Karwieńskie Błoto jest drugie, ale dla mnie było pierwsze.  

MichalG  

ps W uzupełnieniu [filmik](https://youtu.be/Jgrkpc6ese0).  
