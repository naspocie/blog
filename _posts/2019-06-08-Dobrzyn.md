---
layout: post
title: Dobrzyń nad Wisłą 08.06.2019
date: 2019-06-08
---

## Akcja: "Bądź bezpieczny na spocie"  

Zajechałem do DnW o 13:00 jak właśnie spadły pierwsze krople deszczu z przemieszczającej się nad zalewem chmury. 
Pojawił się także wiatr tworzący na wodzie obiecujące białe grzywki. 
Niestety, wraz z końcem deszczu skończył się wiatr. Do zera. Temperatura powietrza natomiast, wróciła do przedburzowej: 28C.  
W oczekiwaniu na pogodowe zmiany podreptałem na górę Zamkową, następnie z trudem znalazłem starą gruntową drogę za szkołą nad wodę. 
Całkiem zarośnięta i praktycznie nieprzejezdna obecnie.  
Przed godziną trzecią schroniłem się w samochodzie przed kolejną nawałnicą. 
Tym razem ulewa była konkretna, a ze skarpy poczęły spływać wielkie ilości deszczówki. Niestety wiatr się nie pojawiał.  
Pierwsze listki drgnęły przed czwartą jak już traciłem wszelkie nadzieje. 
Szybko, szybko otaklowałem 5,7 i na wodę. Kierunek W z niedowiewką przy skarpie. 
Moc ustabilizowała się na poziomie duuużo za dużo na mój żagiel, ale nie wymiękałem.  
Pod koniec sesji, po 18:00 przypłynął statek wycieczkowy i meandrował blisko skarpy. 
Chcąc nie chcąc stałem się obiektem foto nawet bardziej pociągającym niż urwisko :smile:.  
Wraz ze statkiem wywiał się wiatr, tak więc końcowe 50m do brzegu pokonałem wpław ku uciesze zgromadzonych wędkarzy.  

MichalG