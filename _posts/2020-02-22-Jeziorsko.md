---
layout: post
title: Jeziorsko 22.02.2020
date: 2020-02-22
---

## Wektor na jutro  

Wujo Daro był na miejscu wcześniej i wszystko obadał.
Zamiast skręcić w prawo w kierunku wiadomej skarpy, można pojechać prosto i taklować się na łące.  
Około 11:30 ruszyliśmy na wodę uzbrojeni w 5.0/5.3. Wiatr zgodnie z prognozą SSW, wzdłuż brzegu, równy. 
Zestawy były właściwe. Rampy do skoków się zdarzały.  
Bardzo niska woda, co umożliwiło kajciarzom w pojazdach 4x4 na podjechanie "plażą" do samego brzegu.  
Ten sam manewr usiłował wykonać kolega wind w VW California, co skończyło się zakopaniem po silnik.  
O 14:00 wiatr siadł na tyle, że start z wody stał się kłopotliwy, co przy temp. ~6C szybko zniechęciło nas do oczekiwania na poprawę.  
Po złożeniu sprzętu wykonaliśmy w Astro rajd po plaży (zdziwione spojrzenia kajciarzy - bezcenne), 
po czym podjęliśmy hol. W pierwszej próbie Astro wykopało 4 dołki pod każdym z kól, ale VW ani drgnął.
W drugiej próbie udało się go wyrwać ku uciesze znajomego z DnW właściciela.
I to by było na tyle...  

MichalG  
