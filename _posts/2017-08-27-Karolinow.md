---
layout: post
title: Karolinów 27.08.2017
date: 2017-08-27
---

## Windsurfing familijny.  

Po uiszczeniu 7zł udało się znaleźć miejscówkę po prawej stronie pod lasem na wysokości wiaty. 
Wiatr był szkoleniowy, a na plaży - plaża... Szybciutko jednak pojawiły się pierwsze obiecujące podmuchy,
które sprowokowały mnie do otaklowania żagla 5,7 oraz nawet 5,0 jako drugiego. 
Przyjechał Darek i jako, że Legiunia wzywała wczesnego odjazdu pędem otaklował 5,7.
W trakcie tych nerwowych działań rzuciła mu się w oczy sylwetka pewnej panny ćwiczącej sztagi na wodzie.
Panną ową okazała się Kinga we własnej osobie, czyli Darkowa córka. Szybko zlokalizowano też jej chłopaka o bardzo zacnym imieniu Michał. 
To się nazywa niespodzianka! 

W międzyczasie, planowo już, dojechał do nas Paweł z synem Jerzykiem. 
Jako że wiatr nie rozpieszczał to Darek zajął się instruktarzem córki, a ja sralimuchami przy brzegu. 
O mało nie przegapiliśmy groźnej, czarnej chmury nadchodzącej znad przeciwległego brzegu.
Spod chmury, jak to zwykle, zawiało. Zawiało tak, że zostaliśmy na wodzie we dwóch z Darkiem.
Po kwadransie walki o życie na 5,7 chmura wydała z siebie kilka grzmotów, ścianę deszczu i odpłynęła razem z wiatrem. 
Też zostaliśmy we dwóch - tym razem w wodzie na bezwietrzu... Zastosowane zostały metody: 
- wpław 
- za sznurek 
Obie okazały się skuteczne :smile:.

Co dalej: dalej to Darek musiał się zabierać na stadion, pojawił się ładny wiatr, więc wziąłem hełm z kamerką Zorka 5 i zrobiłem parę ujęć z pływania Jerzyka z tatą.

MichalG
