---
layout: post
title: Jeziorsko 30.04.2018
date: 2018-04-30
---

## Starcie gigantów  

25 stopni i słońce. Zupełnie jak w lipcu. Jeziorsko z uwagi na swoje "pionowe" ukierunkowanie wchodzi raz,
góra dwa razy na rok, a nawet na dwa lata. No dla nas tak wchodzi, bo dla wielu może wchodzić jakoś zupełnie inaczej.
Ale jak wchodzi jakoś inaczej to my wolimy jechać w zupełnie inne miejsce.
Ale oczywiście Jeziorsko przy N albo S ma potencjał czego kiedyś byliśmy świadkami i uczestnikami.
Tym razem z potencjałem aż tak dobrze nie było. Ale nie czujemy się oszukani bo prognoza tak przewidywała.
Przewidywała jakieś 5,5-5,7 i tak było. Przewidywała lekką zmianę kierunku i tak było. Przewidywała solarium i tak było.
A jak do tego jest miłe i liczne towarzystwo to czegóż chcieć więcej.
Można powiedzieć że na wodzie, plaży i parkingu zdominowaliśmy lokalesów.
Mieliśmy osiem osób, cztery auta i jeden "piec" w złocistej obudowie.
A sprzętu windsurfingowego tyle, że nawet Wujo Filip by się w pięć komórek lokatorskich nie zapakował.
Wszystko górna półka oczywiście! Innego nie używamy :smirk:.  
  
To wszystko ważne ale na Jeziorsku wydarzyło się coś znacznie ważniejszego.
Wszystko odbyło się jak podczas walki bokserskiej o pas mistrza świata.
Po jednej stronie Stary Mistrz. Wytrzymałość , technika i opanowanie. W drugim narożniku Młody Pretendent.
Szybkość, siła i ambicja. Popatrzyli sobie głęboko w oczy. Pierwszy zaatakował pretendent.
Jego dwa długie halsy nieomal zwaliły Misia z nóg! Tylko doświadczeniu może zawdzięczać, że nie znalazł się na deskach.
Ale Mistrz błyskawicznie dochodzi do siebie, pojawia się w narożniku,
zmienia deskę na większą i kontratakuje szybkim helikopterem tuż przy brzegu!
Błyskawicznie poprawia rufą i wysokim podskokiem na lewym halsie!
Widok fina nad wodą zachwiał Grzybolem dramatycznie. Grzybol nie trenował obrony przed takim fantastycznym trickiem.
Zdał sobie sprawę, że w walce w zwarciu przy technice Misia nie ma żadnych szans.
Pozostało mu szukać rozwiązania w jednym decydującym prawym sierpowym z lewej.
Tylko brutalna siła. Zebrał się w sobie, zmienił żagiel i na szczękę Mistrza precyzyjnie wyprowadził zamaszystego 7,2 !!!
Dla Starego Mistrza to był nokautujący cios!!!  
  
Pierwszy raz Misio nie zszedł ze spotu jako ostatni. Skończyła się piękna epoka.
Skończyła się z klasą, po sportowej i zaciętej walce. Chwała zwycięzcom i szacunek zwyciężonym.
Oblaliśmy to potem hucznie herbatą i colą w pizzerii w Poddębicach :smile:.  

[Fotosy tu:](http://naspocie.pl/photorama/gallery/2018-04-30-Jeziorsko/)  

DarekF
