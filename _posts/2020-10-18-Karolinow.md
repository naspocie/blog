---
layout: post
title: Karolinów 18.10.2020
date: 2020-10-18
---

## trochę pośmigał na 5,7...  

Ja nie byłem, Wujo był w Karolinowie i trochę pośmigał na 5,7,
Daliśmy ciała obaj chyba, bo w DnW mieli 3 godziny na 4,7 !!! i ładne fale,
co do konsekwencji zdrowotnych to chłopaki może będą, może nie będą mieli.  
DarekF  

A propos ciała:  
Jeśli chodzi o wyziębienie, to wczorajsze pływanie bardziej przypominało wczesny grudzień, 
więc jak już na koniec przebrałem się w samochodzie i właśnie zastanawiałem się, 
czy już dam radę wyjść na ten ziąb żeby roztaklować sprzęt, to przyjechały dwie panie.  
Panie z tych raczej ładniejszych niż z tych brzydszych.  
Razem z dwoma panami.  
Ja myślałem, że to kolejni szybcy spacerowicze: na chwilę z samochodu zobaczyć wodę i chodu bo zimnym wieje.
Ku memu zdziwieniu panie schowały się przed wiatrem za zamkniętym teraz barem 
i raz, dwa rozebrały się do bikini po czym hyc do wody się kąpać! 
Panowie czekali na brzegu z szlafroczkami i kocykami.  
Całą powrotną drogę dręczyła mnie myśl, że mogłem przecież zaoferować taką przytulną przebieralnię...  
MichalG