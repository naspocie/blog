---
layout: post
title: Dobrzyń nad Wisłą 22.04.2021
date: 2021-04-22
---

## DnW płaskowyż jutro po południu?  

Byłem na miejscu o 11:00. Oczywiście nikogo poza wędkarzem.  
Pomiar na cyplu wykazał 18/23węzły, czyli nieźle. Niska woda co było chyba
powodem fal większych niż normalnie przy takim wietrze. Czyste W.  
Otaklowałem 5.0 i 4.5 i z większym zwodowałem.  
W słońcu całkiem ciepło mimo, że termometr w samochodzie pokazywał 9C.
Niestety, sporo różnych różności pływało i to nie tylko blisko cypla, ale i
daleko na środku. Podchodzisz do back-loopa, wybierasz tą najstromszą, a tu
akurat metrowy drąg pływa w poprzek - masakra...  
Woda już nie taka zimna, żeby zabijało po trzech machnięciach nogami.
Sprzęt mi odpłynął w gęstym pod górą i go wpław goniłem - stopy mi nie
zdrętwiały ani nic. Luzio.  
Około 13:00 chyba było jak Wujo Daro spadł z góry niby jak atakujący orzeł
przedni (posłuchaliśmy nieco opowiadań ŁukaszaK tydzień temu nad
Jeziorskiem). Chyba już przyjechał w piance... No i jeszcze jeden kolega z
Włocławka się pojawił.  
Później przyszła pierwsza niewielka granatowa chmurka. Spod chmurki zawiało
że zabijało, po czym zostawało się tam gdzie się akurat było mniej więcej
jak Himilsbach z angielskim. Aż wyszło słońce i wiatr się naprawiał.
Ten scenariusz realizował się kilka razy z drobnymi urozmaiceniami typu
grad w poziomie.  
Skończyliśmy po 16:00.  
Jakby to Wujo Sylwio ujął: "utrudziłem się trochę".  
MichalG  

W zasadzie mam tylko jedno uzupełnienie:  
Jak ów włoclawski kolega dojechał w DnW to ja taklowałem,
a Wujo już hasał. Ów włocławski kolega nieśmiało zapytał czy wiem
na czym ten na wodzie hasa. Odpowiedzialem, że ten na wodzie hasa na 5,0
Ów włocławski kolega na to powiedział: " aha..." po czym zadał drugie pytanie:
"czy to Michał?" Na to ja , że faktycznie ten co tam hasa to Wujo Michał.
Na to ów włocławski kolega zauważył: "a... to trzeba wziąć poprawkę bo to hasa Michał..."
Po czym dodał, że będzie trudno bo on ma największe też coś około 5,0 i do tego wawewówkę..."
A ja mu powiedziałem, że faktycznie powinien wziąć poprawkę jak tam na 5,0 hasa Michał...
Ów włocławski kolega na to, że on tak zawsze robi jak odgadnie że hasającym jest Michał...
A ja mu na to, że dobrze robi, że robi poprawkę jak zobaczy, że hasającym jest Michał...  
DarekF