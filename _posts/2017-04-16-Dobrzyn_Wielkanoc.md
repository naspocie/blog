---
layout: post
title: Dobrzyń n.Wisłą Wielkanocne śniadanko 16.04.2017
date: 2017-04-16
---

Przed szóstą pojawiliśmy się na spocie. Dodatkowo Jan Kuhn, Maciej Kapuściński, lokalny Paweł oraz dwóch dziadków
z wędkami i rowerami przed cypelkiem. Świeża rybka wymaga poświęceń ;)

Pięć stopni, bez opadu, pochmurno, wiatr taki sobie ale zgodnie z prognozą rozwojowy, lekko z S.
Po podrapaniu się w łepetyny ze świadomością, że na zmiany żagli raczej nie będzie czasu wybraliśmy 4,5 i 5,2. Wiadomo kto jaki.  
Uznaliśmy że lepiej jest mieć więcej. Ostrzegliśmy się wzajemnie że jak tylko pojawi się pierwsza oznaka odkrętki z N
to musimy natychmiast wracać na brzeg bo może być krucho. Stopniowo wzrosło do poziomu bez niedomówień i do nas dwóch
co robiliśmy za przedskoczków dołączyli zawodowcy. Lokalny Paweł tylko jakoś szybko wymiękł i to nie wiadomo z jakiego powodu.  
![Wielkanocne śniadanko](https://scontent-fra3-1.xx.fbcdn.net/v/t1.0-9/17990937_945342152272787_7330679637854235439_n.jpg?oh=5fe72ba64ddba2e23f410928cd3b1ac0&oe=597EF369 "Wielkanocne śniadanko")

W drugiej fazie było z czystego W i porobiło się dużo za dużo wiatru na nasze żagle ale musieliśmy być dzielni
i wytrwać do końca czyli do 9-tej. Odkrętka z N do naszego odjazdu jednak szczęśliwie nie nastąpiła.  

Jeszcze tylko Świąteczne Życzenia okraszone pukaniem się jajkami, ale na szczęście tylko takimi gotowanymi na twardo,
które to Michał miał zabezpieczone w stosownym pudełeczku.
Dodatkowo na koniec wymieniliśmy się wzajemnie uznaniem dla naszych wspaniale wyrozumiałych żon
i zgodnie uznaliśmy zakończoną właśnie sesję za bardzo udaną! :)
![Wielkanocne śniadanko](https://scontent-fra3-1.xx.fbcdn.net/v/t1.0-9/17952716_945342378939431_3471238550649180685_n.jpg?oh=9ff7e370adc4859665f74926526038c1&oe=59995981 "Wielkanocne śniadanko")

W trudnych pogodowo warunkach wyjąłem aparat Zorki pięć i zrobiłem kilka zdjęć.
Nie jestem z nich zadowolony. Ta kupa jeża gubi ostrość. Czas zmienić Zorki pięć na jakieś lustro.  
Fotki tu: https://www.facebook.com/vistulasurf

Autor: [DarekF](https://www.facebook.com/dariusz.firlej.7)
