---
layout: post
title: Nowe Guty 29.06.2025
date: 2025-06-29
---

## Zagadka: kogo spotkaliśmy w Nowych Gutach?  

A było tak:  
W sobotę wieczorem napadłem Wuja Dara (wracał pijany, jak zwykle, z jakiejś imprezy, jak zwykle) wieścią, 
że w Modzerowie obiecująca prognoza na 7m/s jest, ale, ale ... Wujo Filippe ponoć wybiera się na Śniardwy.  
Sprawdziłem więc prognozę na Śniardwy, a tam 10m/s przez cały dzień! 
Co więcej, nawigacja określa czas jazdy do Nowych Gutów na 3h!  
Po pijaku ustaliliśmy, że rano w niedzielę sprawdzimy progno jeszcze raz.
Rano w niedzielę progno jak było: 10m/s NW i o 9:00 pojechaliśmy.  

12:05 dojechałem do ładnego, dużego i bezpłatnego parkingu, na który zaprosił mnie obecny już Wujo Daro. 
Zejście do wody porośnięte trawką, a na trawce spotkaliśmy ... nie, nie, nie o niego chodzi w zgadywance - Wuja Filippe, 
który już kilka halsów zaliczył i zarysował fina na jakimś kamyku. Wiadomo jest, że zarysowany fin nie nadaje się do pływania.  
![porośnięte trawką](https://raw.githubusercontent.com/naspocie/blog/master/images/2025-06-29-Nowe_Guty/IMG_0575.gif "porośnięte trawką")  

W trakcie taklowania (ja 5.0, Wujo 5.3) kątem oka widzę znajomą twarz obleczoną w piankę, co idzie przez parking wedle nas.  
Któż to, kto to? Zgadliście? Leszek z Białego.  
Okazuje się, że to rezydent tego spotu. 13 dzień pływa. 13 dzień z rzędu! Jak słabiej jest, to na wingu próbuje.
Mieszka latem niedaleko i codziennie się melduje.  
![znajomą twarz](https://raw.githubusercontent.com/naspocie/blog/master/images/2025-06-29-Nowe_Guty/IMG_0576.gif "znajomą twarz")  

Tak więc widzicie, że proces taklowania i wejścia do wody był bardzo wydłużony.  

Skończyliśmy o 17:30 i ciągle wiało coraz mocniej.  
![ciągle wiało](https://raw.githubusercontent.com/naspocie/blog/master/images/2025-06-29-Nowe_Guty/IMG_0578.gif "ciągle wiało")  

MichałG