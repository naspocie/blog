---
layout: post
title: Jezioro Zdworskie 07.04.2018
date: 2018-04-07
---

## Relaksująca sesyjka na Zdworskim 

Pojechałem najpierw do Rokicia nad Włocławskim, skręciłem w drogę koło kościoła, która obczaiłem na mapie.
W pewnym momencie zobaczyłem jakby wiele samochodów zaparkowanych wzdłuż drogi.
Uznałem, że dużo chętnych dzisiaj, więc tym bardziej utwierdziłem się w przekonaniu, że jestem na kursie.
Mijając dwóch gości wsiadających do jakiegoś grata nabiłem się jednak na domowej roboty szlaban.
A wiele samochodów okazało się złomowiskiem i bajzlem ogólnym.  
Otwieram więc okno i pytam jak by tu do wody dojechać:  
- Nie ma dojazdu.  
Nie da się nad wode?  
- Nie ma dojazdu.  
Ale latawce to nie tu pływają?  
- Latawce dojeżdżaja, ale oni maja specjalne pozwolenie. Nie ma dojazdu.  
Specjalne pozwolenie, niby od kogo? (i już byłem trochę wkurzony)  
- Mają pozwolenie.  
To ja też mam takie pozwolenie.  
- Nie ma dojazdu.  
A czy można gdzieś indziej dojechac?  
- Nie ma dojazdu.  
To ja poszukam jednak. (i już byłem b. wkurzony)  

Pochechałem dalej koło baraków po PGR i utknąłem w polu.
Tam zlazłem na piechotę do 4 kajciarzy, którzy właśnie startowali.
Oni potwierdzili, że koło kościoła jest jedyna droga i że trzeba się z tym gościem dogadać, ale że nie ma problemu, na flaszkę trzeba ew. dać.
No cóż, dla mnie miejscówka spalona.  

Ponieważ nie wiało jeszcze, to pojechałem na Zdworskie.
W Matyldowie już jeden moczył kija, a drugi lokales z Łącka właśnie przyjechał.
Zaczęło się ruszać, więc w ramach relaksu otaklowałem 6.2. Dało się ślizgac nawet.
Później wzmogło się jeszcze, więc całkiem ładnie polatałem ze 2h ja i 3 lokalesów.  
Bez rękawiczek!  

MichalG
